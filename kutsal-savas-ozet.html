<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Velmor - Kutsal Savaş Özet</title>
    <link rel="stylesheet" href="events/style.css">
    <link href="https://fonts.googleapis.com/css2?family=Lora:ital,wght@0,400;0,700;1,400&family=Montserrat:wght@400;700&display=swap" rel="stylesheet">
    <link rel="stylesheet" href="https://cdnjs.cloudflare.com/ajax/libs/font-awesome/7.0.1/css/all.min.css" integrity="sha512-2SwdPD6INVrV/lHTZbO2nodKhrnDdJK9/kg2XD1r9uGqPo1cUbujc+IYdlYdEErWNu69gVcYgdxlmVmzTWnetw==" crossorigin="anonymous" referrerpolicy="no-referrer" />
    <link rel="icon" href="content/velmor.png" type="image/png">
    <link rel="shortcut icon" href="content/velmor.png" type="image/png">
</head>
<body class="light-mode">

    <div class="ana-icerik-konteyneri">
        <div class="soldiv"></div>

        <div class="hikaye-konteyneri">
            <header>
                <h1>Kutsal Savaş Özet</h1>
            </header>

            <main id="hikaye-icerik">
                <h2 id="bolum-1">I. Gölgenin Üzerine Düşmesi</h2>
                <p>
                    Aurelion İmparatorluğu, İmparator Aurelius Soran'ın yönetimi altında görünürde sakin, ancak kırılgan bir denge içindedir. Başkent Solmerya'da, halk arasında büyücülere karşı büyüyen bir öfke ve korku yayılmaktadır; büyücüler "korkunç birer leke" olarak görülmekte ve kutsal ateşle temizlenmeleri gerektiğine inanılmaktadır. Baş Rahibe Elara, bu "karanlık güçlerin" Tanrı Solvyr'ın sabrını zorladığını öne sürerek İmparator'u harekete geçmeye zorlar. General Marcus ise sokak çatışmalarının ve isyancı fısıltılarının kaosa yol açabileceği konusunda İmparator'u uyarır.
                </p>
                <p>
                    Bunun üzerine İmparator Soran bir ferman yayınlar: Tanrı Solvyr’ın Kutsal İradesi uyarınca, büyü yeteneği taşıyan tüm bireyler tespit edilecek, gözaltına alınacak ve Kara Kule'de kontrol altında tutulacaktır.
                </p>
                <p>
                    Greenbark şehrinde, İmparator'un gönderdiği General Caius Valerius, yerel muhafızların desteğiyle bir arındırma operasyonu başlatır. Bu operasyon sırasında, şifacı Freya tutuklanır. Freya'nın oğlu Boran, annesini zincirlenirken görünce öfkeyle lejyonerlere saldırır. General Valerius, hiç tereddüt etmeden Boran'ı infaz baltasıyla öldürür, bedeni cansız bir kütük gibi yere yığılır. Valerius, bu olayı "taşkınlık bastırıldı" olarak ilan eder.
                </p>
                <p>
                    Başarılı sayılan bu ilk arındırmanın ardından Soran, gücünün verdiği haklılık duygusuyla doludur. Gücünü imparatorluk sınırlarının ötesine taşımaya karar verir ve Velmor Kıtası'ndaki tüm krallıklara, şehir devletlerine ve cumhuriyetlere bir ültimatom gönderir: Topraklarında barınan büyücüleri üç dolunay içinde Aurelion İmparatorluğu'na teslim etmeleri, aksi takdirde sonuçlarına katlanacakları bildirilir.
                </p>
                
                <h2 id="bolum-2">II. İsyanın Çatışmaya Dönüşmesi</h2>
                <p>
                    Ultimatom, Velmor kıtasında hızla yayılır ve komşu devletlerin tepkisine yol açar.
                </p>
                <p>
                    Fendalore Krallığı: Büyünün günlük yaşamın ve sanatın bir parçası olduğu bu krallıkta, Kral Thaldric, büyüyü Tanrı Elgos’un bir armağanı olarak görür. Baş Rahibe Elara'nın fısıltılarıyla yayılan ültimatomu alan Thaldric, bunu Fendalore'un kalbine saplanmış bir hançer olarak kabul eder. Başbüyücü Morduk Moonquest'in rehberliğinde (büyünün sadece bir silah değil, kutsal bir emanet olduğunu düşünen), Fendalore direniş kararı alır. Başdanışman Nilos, Eldoria ve Lornien’den müttefik aramak için şifreli mesajlar gönderir.
                </p>
                <p>
                    Lornien Ormanları: Kadim Ağaç'ın yaşadığı, büyünün sessizce doğanın içinde aktığı bu krallıkta, ültimatomun gelmesiyle Kadim Ağaç nefesini keser. Kraliçe Anya Greenbough, Fendalore'un direniş mesajını aldıktan sonra, halkının yalnız olmadığını ilan ederek toprağı ve kutsal armağanı savunmak için hazırlanır.
                </p>
                <p>
                    Eldoria Cumhuriyeti: Deniz gücü (Amiral Torin Rimewave komutasındaki Mercan Kalkanı) ve disiplinli kara kuvvetlerine (General Kaelen Stonewall komutasındaki Çelik Dalga Kuvvetleri) sahip Eldoria, ticarete ve özgürlüğe değer veren bir cumhuriyettir. Büyücüler, çoğunlukla başka krallıklardan göç etmiş olsalar da, Eldoria'da saygı görür ve asker olmak isteyenler Mistarus Birliği'nde görevler alırlar. Aurelion elçisinin Yüce Meclis'e ültimatomu sunması üzerine, Şansölye Lucio Marconi, ticaret yollarının kapanması riskine ve tiranlık tehditlerine rağmen, diz çökerek barış aramayacaklarını ve halklarını teslim etmeyeceklerini ilan eder. Tam Seferberlik ilan eden Marconi, Fendalore ile resmi ittifak kurduklarını duyurur.
                </p>
                <p>
                    Unervox Krallığı: Çelik Merdiven prensibiyle yönetilen ve gücün daima daha hırslı olan tarafından alındığı bu krallıkta, Darius Karael, Kral Roric'i düelloda yenerek tahtı ele geçirir. Darius, Aurelion'un kendisini zayıflattığını düşünerek bir fırsat görür. Aurelion'un ültimatomuna yanıt olarak, Unervox'u Aurelion'un yanında savaşa sokmayı, ancak kendi topraklarındaki kaos büyücülerine dokunulmaması şartıyla ittifak kurmayı teklif eder. Bu hamleyle hem büyücülerini koruyacak hem de fetihler için zemin hazırlayacaktır.
                </p>
                
                <h2 id="bolum-3">III. Çeliğin Konuştuğu Vakit</h2>
                <p>
                    Savaş, Fendalore'un kuzey sınırındaki kutsal Sınır Taşları'nın Valerius'un mancınıklarıyla parçalanmasıyla başlar. Valerius, esir almayıp yaralı askerleri dahi infaz ederek "arındırmanın sadece ölümle" olacağını ilan eder.
                </p>
                <p>
                    İmparator Soran, General Marcus'a Eldoria'nın kara sınırlarını tutma emri verir. Marcus, Valerius'dan farklı olarak, terörün uzun vadede nefreti körükleyeceğine inanır ve ordusundaki yağma ve vahşet eğilimlerini katı bir disiplinle bastırır. Denizlerde ise Eldoria, korsanlarla anlaşmaya çalışan Aurelion Amirali olan Flavius Rozman'ı tuzağa düşürerek esir alır ve Aurelion'un deniz planını sekteye uğratır.
                </p>
                <p>
                    Thalburn şehir devleti, geçmişte kendilerine yardım eden Eldoria'ya olan onur borcunu ödemek için Aurelion'un taleplerini reddeder ve ordusunu Eldoria'ya destek için gönderir. Buna öfkelenen İmparator Soran, bizzat gelerek Thalburn'u kuşatır. Soran'ın ordusu Thalburn surlarını yıkarken, Marcus destek kuvvetlerini engeller; şehir düşer ve Lord Zolyern kaçarak gerilla savaşı başlatır.
                </p>
                <p>
                    Savaş uzar ve yıpratıcı bir hal alır. Eldoria'nın gerilla savaşı ve Fendalore'un Arcana Lejyonu, Aurelion'a ağır kayıplar verdirir. Bu çıkmazda, Soran, efsanevi kılıcı Enrador'u kullanıp kullanmama konusunda içsel bir çatışma yaşar. Enrador, sahibinin mutlak inancını gerektiren ve en ufak tereddütte onu yok edebilen bir silahtır. Savaş uzadıkça ve halkın kayıpları arttıkça, Soran'ın bu kılıcı kullanamadığına dair şüpheler, İmparatorluğun temellerini sarsmaya başlar.
                </p>

                <h2 id="bolum-4">IV. İki Ateş, Tek Kader</h2>
                <p>
                    General Marcus, savaşı bitirmek için Novatrion şehrine, yani İttifak'ın ikmal ve lojistik kalbine, tüm güçleriyle taarruz etme planını önerir. Soran kabul eder ve tüm ordusunu Novatrion'a yöneltir, Kral Darius'u da yardıma çağırır.
                </p>
                <p>
                    Darius ise İmparator'un emrini görmezden gelerek, ordusunun yarısını ve komutanı Vortigern'i Novatrion'a gönderir. Kendisi, Unervox’ta geliştirilen "Cehennem Alevi Fıçıları"nı kullanarak Lornien Ormanları'nı yakıp yok etmeye başlar. Orman yanarak kül olmaya başlayınca, Kraliçe Anya Greenbough bizzat cepheye gider. Unervox mangonelleri tarafından vurularak öldürülür, bu olay Kadim Ağaç'ın ve Lornien halkının kalbini parçalar.
                </p>
                <p>
                    Novatrion'a yönelik büyük taarruz haberi İttifak'a ulaştığında, şehir varoluşlarının son kalesi haline gelir. İttifak orduları (Çelik Dalga, Arcana Lejyonu, Demir Muhafızlar, Mistarus Birliği ve Thalburn Asileri) birleşerek Novatrion önlerindeki ovada Soran'ın ordusuyla karşı karşıya gelir.
                </p>
                <p>
                    Meydan muharebesi korkunç kayıplarla başlar. Baş Rahibe Elara'nın suçlamalarıyla son direnişi kırılan İmparator Soran, Enrador'u (Ölümsüz Biçicilerin Çağırıcısını) kınından çeker. Kılıç, yeri sarsarak ve gökyüzünü karartarak Ölü Şövalyeler'i  çağırır. Bu ölümsüz ordu, savaş alanındakş bütün düşmanları biçmeye başlar.
                </p>
                <p>
                    Ancak Soran, bu vahşeti görür ve zihninde bir anlık tereddüt yaşar. Enrador, bu zayıflığı hissettiğinde, devasa bir kükremeyle patlar ve Soran'ın bedeni de dahil olmak üzere binlerce askeri küle çeviren, her şeyi yok eden bir enerji dalgası yayar. İmparator Soran ölmüştür ve kılıç parçalanmıştır.
                </p>

                <h2 id="bolum-5">V. Küllerin Ardındaki Sessizlik</h2>
                <p>
                    Enrador'un yok ettiği savaş meydanı, "Çatlak Diyar" olarak adlandırılır. Kutsal Savaş, ne zaferle ne de yenilgiyle değil, mutlak tükenmişlikle sona erer. Yapılan diplomatik görüşmeler sonucu fethedilen tüm toprakların iadesine karar verilir.
                </p>
                <p>
                    Aurelion İmparatorluğu, Soran'ın ölümü ve Enrador'un kırılmasıyla kaosa sürüklenir. İktidar boşluğu, General Valerius'un geçici liderliği, ağır yaralı General Marcus'un disiplin yanlısı duruşu ve Baş Rahibe Elara'nın fanatik hırsları arasında üçlü bir çekişmeye yol açar.
                </p>
                <p>
                    Fendalore ve Eldoria ağır kayıplara rağmen inançlarını güçlendirir ve yeniden yapılanma için bir ittifak sisteminin temellerini atmaya başlarlar.
                </p>
                <p>
                    Lornien Krallığı, Kraliçe Anya'nın ölümü ve Kadim Ağaç'ın yanıp kül olmasıyla en büyük darbeyi alır. Halkları, Velmor’un dört bir yanına sığınan mültecilere dönüşür. Lornienliler, Kadim Ağaç'ın köklerinde sönmeyen bir "kıvılcım" olduğuna inanarak yeni bir umut arayışına girer.
                </p>
                <p>
                    Unervox Krallığı, Lornien'i yakarak kıta çapında nefret toplar. Kral Darius Karael, Vortigern'i kaybetmesine rağmen, bu geri çekilmeyi geçici bir mola olarak görür ve gelecekteki fetih planlarına odaklanır.
                </p>
                <p>
                    Barış anlaşması, hiçbir ülkenin diğerinin kutsal inançlarına zincir vuramayacağı ilkesine dayanır. Ancak Aurelion'daki boşluk, Lornien mültecilerinin intikam arzusu ve Enrador'un kıtaya dağılan parçalarının peşine düşen hırslı ruhlar, Velmor kıtasını yeni bir çatışmanın eşiğinde bırakır.
                </p>

            </main>
            
            <footer>
                <p>Kutsal Savaş Özet - Velmor Kıtası Özet Lore Hikayesi - Çağatay "Lesstro" Korkmaz</p>
            </footer>
        </div>

        <div class="yan-menu">
            <div class="ust-kutu">
                <button id="increase-font" class="control-button">A+</button>
                <button id="decrease-font" class="control-button">A-</button>
                <button id="toggle-theme" class="control-button"><i class="fa-solid fa-sun"></i></button>
                <button id="print-pdf" class="control-button print-button">PDF İndir</button>
            </div>
            <div class="icindekiler-kutusu">
                <h3>İçindekiler</h3>
                <ul id="icindekiler-listesi"></ul>
            </div>
        </div>

    </div>

    <script src="events/script.js"></script>
</body>
</html>